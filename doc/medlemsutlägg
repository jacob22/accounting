Ett vanligt problem som genererar mycket arbete i föreningar är
hantering av medlemsutlägg. Det kan vara allt från inköp av kaffe och
städmaterial till långa tävlingsresor.

Den som begär ersättning
========================

1. Startar app/Går till URL som är unik för föreningen, eller som
låter användaren mata in vilken förening som ska betala utlägget.

2. Matar in vad man begär ersättning för. Varje rad ska innehålla
kontering, specifikation och belopp. Det ska vara möjligt att ha med
rader med negativa belopp. Kontering bör vara ett flervalsfält utan
kontonummer. (Kontonummret kan förefalla skrämmande för somliga.)
Användargränssnittet summerar.

3. Det ska finnas möjlighet för användaren att bifoga fotograferade
eller scannade kvitton. Helst ska det gå att aktivera kameran ifrån
ersättningsapplikationen, men det ska också gå att importera en extern
fil. För den som inte biforgar inläst kvitto ska det finnas
instruktioner om hur kvitton ska märkas och var de ska lämnas.

4. Det ska finnas ett fält för fritext där man kan ange information som
deltagare, förklaring till inköpet etc.

5. Om systemet har lagrat information om utbetalningskonto ska detta
visas. Användaren ska kunna mata in/ändra
utbetalningsinformationen. Ett val (checkbox) ska styra om
kontoinformationen ska sparas eller raderas.

6. Användaren skickar iväg utläggen. När dessa är bekräftade som
mottagna av Eutaxia Admin får användaren en fråga om de ska raderas
eller läggas i en lokal logg.

App eller webb
--------------

Det kan vara lite besvärligt att bestämma om den här funktionaliteten
ska erbjudas som en mobilapp eller som en ren webbtjänst.

Fördelen med en mobilapp är att den kan användas offline. När man
utför inköpen i butik så kan man enkelt fotografera sina kvitton och
lägga in utläggsinformationen direkt när man har gjort inköpet. Man
kan sedan skicka sina samlade utlägg när man är online vid ett senare
tillfälle.

Nackdelen är att man behöver ha en app installerad. Dessutom funkar inte
en app i en webbläsare på en arbetsstation.

Fördelen med webbaserad hantering är att man kan göra en applikation i
HTML5 som fungerar både i skrivbordsmiljö och mobil miljö. Nackdelen
är att det kan vara svårt att få en sådan applikation att fungera
off-line. T.ex. finns inte applikationen installerad på telefonen när
man kommer på att man vill använda den.

Det kan finnas hybrider, som t.ex. Phonegap, som kan erbjuda
fördelarna från båda världarna. Jag har inte närmare undersökt detta.

Attestant
=========

Den som är attestbehörig ska få ett epost-meddelande när det finns
utlägg att attestera. Det kan finnas mer än en attestbehörig.

1. Logga in

2. Gå till valet "Attester".

3. Få en lista med utläggslistor att attestera.

4. Klick på en post i listan visar detaljer. Det ska vara möjligt för
attestanten att ändra i detaljvyn.

5. Explicit klick på en knapp för attest bekräftar att attestanten
godkänt utlägget. Vem som attesterat och tidpunkt registeras.

Det skall vara möjligt att ångra en attest tills dess att utlägget
exporterats till plusgirot.

6. Det ska finnas en historik med alla attester för verksamhetsåret
tillgänglig för attestanten.

Fakturabetalare
===============

1. Attesterade utlägg dyker automatiskt upp i vyn för
leverantörsbetalningar. De behandlas som en normal
leverantörsbetalning på alla sätt efter att de förts in. De förs över
till bokföringen enligt regelverket för leverantörsreskontra.