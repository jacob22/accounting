Stöd för fakturabetalning innebär att man i Eutaxia Admin registrerar
sina utbetalningar för att sedan göra en filöverföring till
internetbank eller Bankgirots betalningsservice. Initialt kommer vi
bara att stödja Nordeas Internetbank, som är kopplad till ett
Plusgirokonto. De har filimport direkt i användargränssnittet till
Internetbanken.

De arbetsmoment som behöver stödjas är:

- Registrering av kontonummer för utgående betalningar, med knytning
  till balanskonto i bokföringen.

- Registrering av en leverantör. Här ska användaren mata in namn och
  kontonummer för leverantören. Det ska finnas möjligheter att lägga
  in adress, telefon, epost, organisationsnummer samt konton för
  automatkontering.

- Registrering av en betalning. Val av leverantör, inmatning av
  belopp, förfallodag samt meddelande/ORC.

- Kontering av registrerade betalningar
(kan kanske hanteras som överföring av inkompletta transaktioner till bokföringen och konteras där.)

- Filexport av registrerade betalningar.

- Rättelse och omexport till fil av registrerade betalningar.

- Export av utvalda transaktioner till bokföringen.

- Redigering av leverantör

Registrering av betalningar är huvudvyn och registrering av en
leverantör bör bakas in som en del i betalningsregistreringen. Man ska
inte behöva avbryta registreringen av betalningar för att i en annan
vy registrera en leverantör.

Det ska gå att söka leverantör på kontonummer och namn.

Det är bra om det går att söka betalningar på belopp.
