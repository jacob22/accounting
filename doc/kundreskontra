Kundreskontran innehåller information om utsända fakturor - vilka som
har betalats och vilka som är utestående. De flesta föreningar
hanterar sina medlemsavgifter vid sidan av den traditionella
faktureringsrutinen och skickar ett mycket litet antal fakturer. Det
finns dock föreningar som skickar många. Ofta vill man generera
fakturor utifrån ett externt system.

Som exempel kan nämnas ett system för bokning av kanoter, där val av
antal kanoter, tidpunkt och längd på bokningen förs in i ett
bokningssystem, som sedan genererar underlag för en faktura. Vid en
avbokning kan det bli nödvändigt att generera eller manuellt
framställa en kreditfaktura. Det kan också vara interssant med en
återrapportering av influtna betalningar till det externa systemet.

Kundreskontran och medlemsrutinen har mycket gemensamt. Avprickning av
inbetalningar sker mot både Kundreskontran och medlemsrutinen. De bör
nyttja sig av samma OCR-system.

Generering av fakturor för hand
================================

1. Val av kunddata ur kunddatabas alternativt inmatning av kunddata.

2. Specifikation av fakturaposter.

3. Fakturan åsätts automatiskt OCR-nummer

4. Spara

Generering av fakturor utifrån import av data
=============================================

Systemet ska vara ständigt tillgängligt för mottagande av data.

1. Autenticering

2. Mottagande av kunddata

3. Mottagning av fakturaspecifikation

4. Fakturan åsätts automatiskt OCR-nummer

5. Sparande av faktura

Utsändning/utskrift av fakturor
===============================

För varje mottagare specificeras ett leveranssätt. Detta kan t.ex. vara
via epost, via Postens utskriftsservice, internt inom Eutaxia Admin eller
för manuell utskrift.

I samtliga fall utom manuell utskrift ska fakturan avsändas/köas
omedelbart och noteras som avsänd. Vid manuell utskrift ska fakturan
läggas i en utskriftskö. När användaren begär utskrift ska fakturan
noteras som avsänd.

Påminnelserutin
===============

Det ska gå lätt att avläsa vilka fakturor som har förfallit till betalning
och att generera påminnelser (med eventuell påminnelseavgift).

Bokföring
=========

Precis som med leverantörsfakturor så kan man antingen tillämpa
kontantmetoden, där man bokför en faktura först när den betalas, eller
fakturametoden, där man bokför den två gånger - först som en
kundfordran när man skickar fakturan och sedan som en inbetalning när
den betalas.

Kreditfakturor
==============

Om man har fakturerat fel ska man kunna skapa en kreditfaktura som är
knuten till den ursprungliga fakturan.