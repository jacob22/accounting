Leverantörsreskontra är en sammanställning av de fakturor och andra
utbetalningar som föreningen har gjort och som det är känt att man
kommer att göra.

I vårt fall kommer leverantörsreskontran att vara intimt sammanfogad
med betalningsrutinen (så fungerar det i moderna affärssystem, men
inte i lite mer gammalmodiga system). De utgör ett gemensamt subsystem.

Det finns 2 olika accepterade bokföringmetoder för leverantörsfakturor.

Den enklare kallas för kontantmetoden och den innebär att man
registrerar fakturan i bokföringen när den betalas. Kredit är ett
konto knutet till chekräkning, postgiro eller kassa. Debet är ett
resultatkonto. Ska man redovisa moms så får man dessutom en debet på
kontot för momsfordran.

I vårt fall ska vi föra in verifikationerna från leverantörsreskontran
till bokföringen den dagen som fakturorna betalas om kontantmetoden
används. (Kontantmetoden är den som används i alla mindre föreningar.)

Den andra metoden kallas för faktureringsmetoden. Då bokför man
fakturan direkt när den anländer. På kreditsidan använder man ett
konto för leverantörsskulder På debetsidan ser det lika dant ut som i
kontantmetoden.

När man vid ett senare tillfälle betalar fakturan så prickar man av
den i leverantörsreskontran och gör en verifikation där kredit är
kontot för checkräkning/plusgiro/kassa och debet är kontot för
leverantörsskulder.

Fördelen med fakturametoden är att man får en mer exakt uppskattning
av den ekonomiska ställningen, Nackdelen är att man får 2
verifikat per betalning.

För vår del så innebär det att med fakturametoden ska verifikatet
föras in i bokföringen direkt när betalningsordern registreras.
Avprickning och avslutande verifikat ska göras när informationen om
genomförd betalning kommer tillbaka från Nordea.

För fakturametoden måste man kunna bokföra kredit-fakturor,
d.v.s. fakturor på ett negativt belopp. Dessa får man när man har
klagat på en faktura så att den har dragits tillbaka eller fått ett
sänkt belopp.